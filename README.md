ПЗПІ-22-7

Рубаненко Марія

Програмна система для управління банками крові та координації донорських процесів 

Система управління банками крові автоматизує процеси обліку, моніторингу та організації збору, зберігання й доставки донорської крові для лікарень. Однією з ключових функцій є механізм обробки заявок від лікарень. Коли лікарня подає заявку, система перевіряє запаси крові у найближчих банках та назсилає їм заявки. Якщо необхідна кількість крові є в наявності, адміністратор банку підтверджує заявку та призначає транспортувальника для доставки.

Система також має мобільний додаток для транспортувальників, який полегшує організацію доставки. Транспортувальник, отримавши заявку, відзначає в додатку, що прибув до банку крові та забрав необхідну кров для транспортування, а потім вказує, що виїхав. Це дозволяє адміністраторам і лікарні відстежувати статус доставки в реальному часі. Після прибуття до лікарні транспортувальник підтверджує передачу крові, і система автоматично реєструє завершення доставки. Після цього він може позначити себе як вільного для нових замовлень, що оптимізує розподіл заявок та ефективність транспортних ресурсів.

Для донорів передбачений мобільний додаток, який сповіщає про потребу в крові, надаючи інформацію про актуальні запаси та можливість здачі крові. Донори отримують персоналізовані повідомлення, можуть переглядати історію своїх донорських сесій та записуватися на наступну здачу. Крім цього, додаток надає рекомендації на основі їхньої історії донорства, що мотивує і підвищує обізнаність про актуальні потреби.
                                                                                                                                                 
